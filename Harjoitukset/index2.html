<!DOCTYPE html>
<html>

<head>
  <meta charset="utf-8">
  <title>Oma website</title>
  <link rel="stylesheet" href="style2.css">
</head>

<body>
  <!--Tee tehtävät tänne-->
  <a href="index.html">Seistemän veljestä</a>
  <h1><strong>Seitsemän Veljestä2</strong></h1>
  <img src="Kuvat/SeitsemanVeljesta.png" alt="Smiling dog" height="400" width="300"/>
  <h1></h1>
  
  
  
  
<h1>ENSIMMÄINEN LUKU</h1>


<p>Jukolan talo, eteläisessä Hämeessä, seisoo erään mäen pohjaisella
  rinteellä, liki Toukolan kylää. Sen läheisin ympäristö on kivinen
  tanner, mutta alempana alkaa pellot, joissa, ennenkuin talo oli häviöön
  mennyt, aaltoili teräinen vilja. Peltojen alla on niittu, apilaäyräinen,
  halkileikkaama monipolvisen ojan; ja runsaasti antoi se heiniä,
  ennenkuin joutui laitumeksi kylän karjalle. Muutoin on talolla avaria
  metsiä, soita ja erämaita, jotka, tämän tilustan ensimmäisen perustajan
  oivallisen toiminnan kautta, olivat langenneet sille osaksi jo ison-jaon
  käydessä entisinä aikoina. Silloinpa Jukolan isäntä, pitäen enemmän
  huolta jälkeentulevainsa edusta kuin omasta parhaastansa, otti vastaan
  osaksensa kulon polttaman metsän ja sai sillä keinolla seitsemän vertaa
  enemmän kuin toiset naapurinsa. Mutta kaikki kulovalkean jäljet olivat
  jo kadonneet hänen piiristänsä ja tuuhea metsä kasvanut sijaan.--Ja tämä
  on niiden seitsemän veljen koto, joiden elämänvaiheita tässä nyt käyn
  kertoilemaan.</p>
<p>Veljesten nimet vanhimmasta nuorimpaan ovat: Juhani, Tuomas, Aapo,
  Simeoni, Timo, Lauri ja Eero. Ovat heistä Tuomas ja Aapo kaksoispari ja
  samoin Timo ja Lauri. Juhanin, vanhimman veljen, ikä on kaksikymmentä ja
  viisi vuotta, mutta Eero, nuorin heistä, on tuskin nähnyt
  kahdeksantoista auringon kierrosta. Ruumiin vartalo heillä on tukeva ja
  harteva, pituus kohtalainen, paitsi Eeron, joka vielä on kovin lyhyt.
  Pisin heistä kaikista on Aapo, ehkä ei suinkaan hartevin. Tämä
  jälkimmäinen etu ja kunnia on Tuomaan, joka oikein on kuuluisa
  hartioittensa levyyden tähden. Omituisuus, joka heitä kaikkia yhteisesti
  merkitsee, on heidän ruskea ihonsa ja kankea, hampunkarvainen tukkansa,
  jonka karheus etenkin Juhanilla on silmään pistävä.</p>


